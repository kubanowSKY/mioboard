Gra polega na tym, aby zabić wszystkich przeciwników znajdujących się na planszy, strzelając do nich (przycisk strzałki w górę). Gracz porusza się w prawo i lewo używając strzałek. 
Przeciwnicy w miarę upływu czasu coraz szybciej zbliżają się do gracza. Aby zabić ducha należy trafić go odpowiednią ilość razy. Każdy zabity przeciwnik daje punkty. 
Trafionie pociskiem powoduje utratę jednego życie (ilość żyć narysowana jest w lewym górnym rogu ekranu). Utrata wszystkich żyć powoduje zakończenie gry. Drugim sposobem na zakończenie gry jest sytuacja, gdy przeciwnicy tak bardzo zbliżą się do gracza, że go dotkną.
W takim przypadku gracz przegrywa niezależnie od ilości posiadanych żyć. Zwycięstwo następuje wtedy, gdy pokonani zostaną wszyscy wrogowie na planszy.
Grę można zatrzymać naciskając przycisk „p”. Aby ją wznowić należy jeszcze raz nacisnąć ten przycisk.
Po ukończeniu danego poziomu przechodzi się do ekranu, na którym wypisana jest liczba dotychczas zdobytych punktów. Naciskając przycisk „Graj dalej” rozpoczyna się nowy poziom.
Elementami urozmaicającymi grę są bonusy, które mogą wypaść z zastrzelonych przeciwników. Są trzy rodzaje bonusów: dodatkowe życie (serduszko), bonus punktowy (winogrono) oraz  chwilowe przyspieszenie strzelania gracza (prezent).
Poza tym gracz otrzymuje dodatkowe punkty za szybkie ukończenie danego poziomu.
